<!DOCTYPE html>
<html lang="en">
<head>
<title>Log : Felsefe Tarihi</title>
<meta charset="utf-8" />
<meta name="viewport" content="width=device-width,initial-scale=1">
<link rel="stylesheet" href="./theme/css/main.css" type="text/css" />
<link href="./" type="application/atom+xml" rel="alternate" title="Log ATOM Feed" />
<script type="text/javascript" src="./theme/gfycat.js"></script>
<script src='https://cdn.mathjax.org/mathjax/latest/MathJax.js?config=TeX-AMS-MML_HTMLorMML'></script>
<!--
<script>
 (function(d, t) {
    var g = d.createElement(t),
        s = d.getElementsByTagName(t)[0];
    g.src = './theme/gfyajax-max.js';
    s.parentNode.insertBefore(g, s);
}(document, 'script'));
</script>
-->
</head>

<body>
<div id="wrap">

    <div id="sidebar">
        <h1><a href=". " title="title">Log</a></h1>
        <span class="description"> </span>
        <!-- <span class="feed"><a href="">RSS</a> | <a href="">Atom</a></span> -->
        <div class="block">
            <ul class="categories">
                <li><a href="./category/42.html">42</a></li>
                <li><a href="./category/game-1.html">Game-1</a></li>
                <li><a href="./category/genel.html">Genel</a></li>
                <li><a href="./category/notara.html">NotAra</a></li>
            </ul>
        </div>
        <div class="block">
            <ul class="tagcloud">
            </ul>
        </div>
    </div>

        <div id="container">


            <div class="entry">
<header>
<time datetime="2015-04-07T18:22:00+03:00">Sal 07 Nisan 2015</time>    <ul class="page-tags">
    </ul>
    <h1>
        <span id="page-title-span"><a href="./category/42.html">42</a> :: </span><span id="page-title">Felsefe Tarihi</span>
        <span class="page-translations"></span>
    </h1>
</header>
<article>
    <p>Macit Gökberk'in felsefe tarihi kitabını okuyorum. Kendimce özetliyorum.</p>
<h2>İlk Çağ Felsefesi</h2>
<h3>Doğa Felsefesi</h3>
<dl>
<dt>Thales</dt>
<dd>Miletli. Her şeyin kökeni (arkhe) sudur. Sudan geldik suya döneceğiz. Dünya düz, Okeanos'un üstünde. Hylozoizm (canlı maddecilik). Her şey Tanrılarla dolu.</dd>
<dt>Anaximandros</dt>
<dd>Miletli. İlk madde Apeiron (sınırı olmayan). Belli bir madde olamaz demiş, sonsuz olmalı ve her şeye dönüşüyor da bu. Sıcak başlangıçta soğuk ve karanlık olanı kapsar, bunlardan katı ve sıvı doğar. Sıvıdan yükselen buğular etrafı kaplıyor. Güneş ve ay ateşle dolu hava tekerlekleri. Dünya silindir. Hava (buğu) ile ateşin buluşmasından yerin etrafında dönen gök oluşur. Hocası gibi demiş yaşam suda başlıyor biz oradan türemişiz (evrim!)</dd>
<dt>Anaximenes</dt>
<dd>Miletli. Hava olan ruhumuz (psyke) bizi de evreni de ayakta ve canlı tutan şeydir. Hava yoğunlaşıp gevşeyerek başka şeylere dönüşen sonsuz ilk madde. Maddenin üç hali (ateş!?!, sıvı, katı) havanın yoğunluğuyla belirleniyor.</dd>
<dt>Herakleitos</dt>
<dd>Efesli. Bu adama göre arkhe ateş. Evren diyor yanmadır, karşıt şeylerin savaşıdır. Ve en son "büyük yıl"da yeniden yanıp baştan başlayacaktır. Yani her şey yokolmuyor, evren batıp doğuyor. Panta rei (her şey akar) diyor. Öncekilerden "aynı nehirde iki kez yıkanılmaz" diyerek ayrılıyor. Arkheyi kalıcı, kuşatıcı değil yakıcı, devinici yapıyor. Kalıcı görünmesinin sebebi her şeyin bir Logosu (düzen, yasa) olmasıdır.</dd>
<dt>Xenophanes</dt>
<dd>Kolophonlu. Peygambermiş. Değilse de tektanrıcıymış. Tanrılara hırsızlık, arsızlık yaptırıyorsunuz. Atların elleri olup resim yapabilselerdi yunanlılar gibi kendilerine benzetirlerdi. Bir tanrı vardır; bu, tanrılar ve insanların en ulusudur, ne biçimi, ne de düşünmesi bakımından insanlara benzer.</dd>
<dt>Parmenides</dt>
<dd>Elealı. Yunan mantık ve diyalektiğinin babasıymış. Elea okulunun kurucusu. Bu adama göre tek bir varlık vardır, her şey birdir (vahdet!), değişme, çokluk duyularımızın yanılgısıdır. Doğru ve Sanı üzerine yazmış.</dd>
<dt>Zenon</dt>
<dd>Elealı. Bu adamın paradoksları var. Demiş nesneler sonsuzsa bunları en küçük parçasına kadar bölsem hiçliğe varırım. Bunları toplasam hacmi olmaz. Ya da hacimli nesneleri toplasam sonsuz hacme erişir. Her şey uzayda desem. Uzay da bir yerdedir, sonsuza kadar uzaydadır. Ok her an durur. Dünyayı çokluk ve hareket olarak düşünürsek hata ederiz ancak durağan ve bir olabilir.</dd>
<dt>Pythagoras</dt>
<dd>Krotonlu (Güney İtalya). Pythagorasçılar matematik ve müziği birbiriyle ilişkilendiren bir din tarikatiymişler. Orphik kültün etkisindeler. Dualistler, her şey karşıtıyla varoluyor. Her şeyin temeline (arkhe) sayıyı koyuyorlar, sayıyı da cisim olarak düşünüyorlar. Bir merkezi ateş etrafında dönen sphairos'lar (saydam küreler) var, Kopernik sisteminin temeli.</dd>
<dt>Empedokles</dt>
<dd>Akragaslı (Sicilya). Rizomata panton (her şeyin kökenleri) değişmez, meydana gelmemiş, yokolmayan küçük parçacıklar. Her şey bunların karışıp dağılmasıyla oluşuyor. Dört element vardır diyor. Toprak, su, ateş, hava. Evren bunlardan kurulmuştur. Bunları birbirine karıştıran ve çözen kuvvet de sevgi ve nefret. Sevgi biraraya getirir, nefret ayrı düşürür. Nesneler sevgi ve nefretin savaşında rastgele bir araya gelmişler, işe yarayanlar kalmış (doğal seleksiyon!). Ayrı duran nesneler akıntıların birbirlerinden geçmeleriyle birbirlerini etkiliyorlar. Görme falan hep böyle.</dd>
<dt>Anaxagoras</dt>
<dd>Duyu verileri kesin olmasa da çıkış noktası olarak alınmalıdır. Oluş özlerin (khremata) tohumlarla (spermata) birleşmesinden başka bir şey değil. Fakat nesne çeşidi kadar spermata (ana madde) var. Nesnelerin nitelikleri sonsuz olduğundan bunlar da sonsuz. Logos gibi oluşu meydana getiren ilkeye Nous diyor. Nous bir madde ama her nitelikte görünmesine karşın hiçbir şeyle karışmıyor. Başta spermalar khaos halinde bulunuyor. Sonra Nous ilk hareket olarak bir çevrinti yaratıyor. Her şey böyle meydana geliyor. Balçık nasıl kendi kendine olmuyorsa bu Nous olmadan spermalar nesneleri oluşturamıyor. Bir erek (telos) var.</dd>
<dt>Demokritos</dt>
<dd>Teoslu. Mekanizm. Varolan ve varolmayan boşluk var. Uzay yüzünden varolan, bölünemeyenlere (atom) ayrılıyor.  Atomların hepsi cisimsel, biçimleri, büyüklükleri vs. ile ayrılıyorlar. Duyuları taşımazlar. Bunları duyumsamamız karanlık bilgidir, atomları algılayamadığımızdan duyu yanılmasamasıdır. Nousa karşı çıkar, atomlar başından beri kendiliklerinden hareket ederler. Erek de rastlantı da yoktur. Zorunluluk vardır. Algı düşünme gibi kavramları ateş atomunun hareketiyle açıklar, duyguları da. Mutluluk bunların durgunluğu, ruh dinginliğidir (euthymia). Eudaimonizm'in (Mutçuluk) kurucusu sayılır.</dd>
</dl>
<h3>İnsan Felsefesi</h3>
<h4>Sofistler</h4>
<p>Başarılı yurttaş nasıl yetişir?</p>
<dl>
<dt>Protagoras</dt>
<dd>Her şey akış içindedir. Nesneler için bu şudur diyemeyiz, ancak değişen bağıntıları içinde başka nesnelere göre ne olduğunu söyleyebiliriz. Duyu algısından doğan sanı (doxa) tek bilgimizdir. "İnsan her şeyin ölçüsüdür, varolanların varlıklarının da, varolmayanların varolmadıklarının da."i Bir sanı bir başka sanıdan daha doğru olmayabilir ama daha yararlı olabilir. Daha yararlı sanıları olan kimse bilgedir ve başkalarını yetiştirebilir. Erdem (arete) bakımından yetiştirme de buradan doğar.</dd>
<dt>Gorgias Leontinoili</dt>
<dd>Sicilyalı. Empedokles'in öğrencisi. Asıl gerçeği, varolanı bilemeyeceğimizi söyler.
1. Bir şey yoktur.
2. Bir şey olsaydı, bilemezdik.
3. Bilseydik de başkalarına bildiremezdik.</dd>
</dl>
<p>Rhetorik. Düşünmenin işleyişini (logike) tartışma, tanıtlama, çürütme tekniği bakımından ele almışlar. </p>
</article>
            </div>
        </div>

    <div id="footer">
        <nav>
            <ul>
            </ul>
        </nav>
    </div>


</div>

</body>
</html>