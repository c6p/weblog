Title: Felsefe Tarihi
Date: 2015-04-07 18:22
Slug: felsefe-tarihi
Lang: tr

Macit Gökberk'in felsefe tarihi kitabını okuyorum. Kendimce özetleyeceğim, öğrenmek için Feynman Yöntemi'ni uygulamaya çalışıyorum, şu ana kadar iyi gitmiyor.

## İlk Çağ Felsefesi
### Doğa Felsefesi
Thales
: Miletli. Her şeyin kökeni (arkhe) ***su***dur. Sudan geldik suya döneceğiz. Dünya *düz*, Okeanos'un üstünde. Hylozoizm (*canlı maddecilik*). Her şey Tanrılarla dolu.

Anaximandros
: Miletli. İlk madde Apeiron (***sınırı olmayan***). Belli bir madde olamaz demiş, sonsuz olmalı ve her şeye dönüşüyor da bu. Güneş ve ay ateşle dolu hava tekerlekleri. Dünya *silindir*. Sıcak, soğuk ve karanlık olanı kapsar, katı ve sıvı doğar. Sıvıdan yükselen buğular etrafı kaplar. Hava (buğu) ile ateşin buluşmasından yerin etrafında dönen *gök* oluşur. Hocası gibi demiş yaşam *su*da başlıyor, biz oradan türemişiz (evrim!)

Anaximenes
: Miletli. Hava olan ruhumuz (psyke) bizi de, evreni de ayakta, canlı tutan şeydir. ***Hava*** yoğunlaşıp gevşeyerek şeylere dönüşen sonsuz ilk madde. Maddenin üç hali (ateş!?!, sıvı, katı) havanın yoğunluğuyla belirleniyor.

Herakleitos
: Efesli. Bu adama göre arkhe ***ateş***. Evren, diyor yanmadır, karşıt şeylerin savaşıdır. Ve en son "büyük yıl"da *yeniden* yanıp baştan başlayacaktır. Yani her şey yokolmuyor, evren batıp doğuyor. *Panta rei* (*her şey akar*) diyor. Öncekilerden "*aynı nehirde iki kez yıkanılmaz*" diyerek ayrılıyor. Arkheyi <s>kalıcı</s>, kuşatıcı değil yakıcı, *devinici* yapıyor. Kalıcı görünmesinin sebebi her şeyin bir *Logos*u (düzen, yasa) olmasıdır.

Xenophanes
: Kolophonlu. Peygambermiş. Değilse de *tektanrıcı*ymış. Tanrılara hırsızlık, arsızlık yaptırıyorsunuz. Atların elleri olup resim yapabilselerdi Yunanlılar gibi kendilerine benzetirlerdi. Bir tanrı vardır; bu, tanrılar ve insanların en ulusudur, ne biçimi, ne de düşünmesi bakımından insanlara benzer.

Parmenides
: Elealı. Yunan mantık ve diyalektiğinin babasıymış. Elea okulunun kurucusu. Bu adama göre tek bir varlık vardır, *her şey **bir**dir* (vahdet!). Değişme, *çokluk duyularımızın yanılgısı*dır. Doğru ve Sanı üzerine yazmış.

Zenon
: Elealı. Bu adamın *paradoks*ları var. Demiş nesneler sonsuzsa bunları en küçük parçasına kadar bölsem hiçliğe varırım. Bunları toplasam hacmi olmaz. Ya da hacimli nesneleri toplasam sonsuz hacme erişir. Her şey uzayda desem. Uzay da bir yerdedir, sonsuza kadar uzaydadır. Ok her an durur. Dünyayı <s>çokluk ve hareket</s> olarak düşünürsek hata ederiz ancak *durağan ve bir* olabilir.

Pythagoras
: Krotonlu (Güney İtalya). Pythagorasçılar *matematik ve müziği* birbiriyle ilişkilendiren bir din tarikatiymişler. Orphik kültün etkisindeler. *Dualist*ler, her şey karşıtıyla varoluyor. Her şeyin temeline (arkhe) ***sayı***yı koyuyorlar, sayıyı da cisim olarak düşünüyorlar. Bir merkezi ateş etrafında dönen sphairos'lar (saydam küreler) var, *Kopernik sistemi*nin temeli.

Empedokles
: Akragaslı (Sicilya). Rizomata panton (her şeyin kökenleri) *değişmez, meydana gelmemiş, yokolmayan küçük parçacıklar*. Her şey bunların karışıp dağılmasıyla oluşuyor. Dört element var: Toprak, su, ateş, hava. Evren bunlardan kurulu. Bunları birbirine karıştıran çözen kuvvet de *sevgi ve nefret*. Sevgi biraraya getirir, nefret ayrı düşürür. Nesneler sevgi ve nefretin savaşında rastgele bir araya gelmişler, işe yarayanlar kalmış (doğal seleksiyon!). Ayrı duran nesneler *akıntı*ların birbirlerinden geçmeleriyle birbirlerini etkiliyorlar. Görme falan hep böyle.

Anaxagoras
: Duyu verileri kesin olmasa da çıkış noktası olmalıdır. Oluş *öz*lerin (khremata) *tohum*larla (spermata) birleşmesinden başka bir şey değil, fakat nesne çeşidi kadar *spermata* (*ana madde*) var. Nesnelerin nitelikleri sonsuz olduğundan bunlar da sonsuz. Logos gibi oluşu meydana getiren ilkeye Nous diyor. Nous bir madde ama her nitelikte görünse de hiçbir şeyle karışmıyor. Başta spermalar *khaos* halindeler. Sonra ***Nous*** *ilk hareket* olarak bir çevrinti yaratıyor. Her şey böyle meydana geliyor. Balçık nasıl kendi kendine olmuyorsa bu Nous olmadan spermalar nesneleri oluşturamıyor. Bir *erek* (telos) var.

Demokritos
: Teoslu. *Mekanizm*. Varolan ve varolmayan *boşluk* var. Uzay yüzünden varolan, bölünemeyenlere (***atom***) ayrılıyor.  Atomlar biçimleri, büyüklükleri vs. ile ayrılıyorlar. Duyu taşımazlar. *Duyumsamamız karanlık bilgi*dir, duyu yanılsamasıdır. <s>Nous</s>a karşı çıkar, atomlar başından beri kendiliklerinden hareket halinde. <s>Erek</s> de <s>rastlantı</s> da yoktur. *Zorunluluk* vardır. Algı düşünme gibi kavramları *ateş atomu*nun hareketiyle açıklar, duyguları da. Mutluluk bunların durgunluğu, ruh dinginliğidir (euthymia). Eudaimonizm'in (*Mutçuluk*) kurucusu sayılır.

### İnsan Felsefesi

#### Sofistler
Başarılı yurttaş nasıl yetişir?

Protagoras
: Her şey *akış* içindedir. Nesneler için bu <s>şudur</s> diyemeyiz, sadece değişen bağıntıları içinde *başka nesnelere göre* ne olduğunu söyleyebiliriz. Duyu algısından doğan *sanı* (doxa) tek bilgimizdir. "*İnsan her şeyin ölçüsüdür, varolanların varlıklarının da, varolmayanların varolmadıklarının da.*" Bir sanı bir başka sanıdan daha <s>doğru</s> olmayabilir ama daha *yararlı* olabilir. Daha yararlı sanıları olan kimse *bilge*dir, başkalarını yetiştirebilir. *Erdem* (arete) bakımından yetiştirme buradan doğar.

Gorgias Leontinoili
: Sicilyalı. Empedokles'in öğrencisi. Asıl *gerçeği*, varolanı bile<u>me</u>yeceğimizi söyler.
: 1. Bir şey yoktur.
  2. Bir şey olsaydı, bilemezdik.
  3. Bilseydik de başkalarına bildiremezdik.

Rhetorik. Düşünmenin işleyişini (logike) tartışma, tanıtlama, çürütme tekniği bakımından ele almışlar.

...to be continued (umarım.)
