Title: Felsefi Soruşturmalar
Slug: felsefi-sorusturmalar
Lang: tr

Wittgenstein'ın Felsefi Soruşturmalar'ının Metis çevirisinden aldığım notlar (bir nevi özet). *Özet çıkarmayı öğrenmem lazım*.

**1.** Augustinus'un çizdiği resme göre dildeki sözcükler nesnelerin adları, tümceler adlandırışların bağlantılarıdır. "Beş kırmızı elma". Satıcı *kırmızı*yı tabelada renk örneğinin karşısında bulup, *elma* imi olan sandıktan teker teker *beş*e kadar veriyor. Soru: Kırmızıyı nerede arayacağını nereden biliyor, beş'in karşılığı nedir?

> ...nesnelerin -işaret etmek istedikleri o olduğu için- çıkardıkları seslerle imlendiğini farkettim... Ve ağzım bu imlere alıştıktan sonra da, isteklerimi bunlar aracılığıyla ifade etmeye başladım.
>
> Augustinus, İtiraflar, 1/8

**2.** Karşılık dilin işleyiş tarzına ilişkin ilkel bir anlayıştır. İlkel dil, örnek:

A (usta) ve B (kalfa) arasında, *küp*, *sütun*, *plaka*, *kiriş* sözcüklerinden oluşan dil. A yüksek sesle söyler, B duyduğu taşı getirir.

**3,4.** Augustinus tanımı tümüyle dil değildir ama bir anlaşma sistemidir. Augustinus kavrayışı her harfin bir sese karşılık geldiği ve başka bir işleve sahip olmadığı dil gibidir.

**5,6,7.** (1)i çocuklar dil öğrenirken kullanır, ve *tanımlama* değil *sözcüklerin işaret ederek öğretimi*dir. (2)de amaç imgeler uyandırmak değildir ve sonuç verilen eğitime bağlıdır. "Çubuğu manivelayla birleştirince fren düzeneğini çalışır duruma getirmiş olurum." Ama mekanizmanın geri kalanının verilmesi koşuluyla, fren manivelası desteksiz manivela bile değildir, herhangi bir şeydir. (2)de seslenime kaşılık eylem gerçekleşirken, dil eğitiminde adlandırma gerçekleşir (Dil-oyunları).

**8.** (2)deki oyunun genişlemiş hali. Dört sözcüğün yanında, alfabeden sayı belirten bir harf, el işaretiyle bağlantılı iki sözcük *bu* ve *şuraya*, ve de belli sayıda renk örneği içersin. A *bu-şuraya* ya da *d-plaka-şuraya* gibi bir emir verip tabeladan renk gösterir. B de o harfe gelene kadar o renkte taşı işaret edilen yere götürür.

**9.** Çocuklar sayı sıfatlarının sırasını *a,b,c...* şeklinde ezberlemelidir. *şu* ve *buraya* ise hem öğretilirken hem kullanılırken işaret edilir.

**10,11,12,13,14,15.** "Bu sözcük bunu imler" şeklindeki kullanım betimi, yanlış ilişkilendirmeyi ortadan kaldırma amaçlıdır. *Küp, plaka* ya da *a, b* sayı imi kullanımı betimi benzeşse de kullanımların kendisi benzeşmez, sözcük işlevi kadar çeşitlidir. Makinist dairesindeki kollar gibi: aşamasız kayan manivela kolu, iki durumlu şalter kolu, çekme kuvvetine bağlı fren kolu, ileri geri hareketle çalışan pompa kolu. Hangi ayrımın yapılmak istediği belirtilmedikçe "her sözcük bir şeyi imler" ifadesi anlamsızdır. Biri şöyle desin, bütün aletler bir şeyde değişiklik yapar: çekiç çivinin durumunda, cetvel uzunluk hakkında bilgimizde vs. Bir şeyi imlemek (adlandırmak), o şeyin üstüne ad yazılı bir etiket yapıştırmaktır. (8)deki inşaatta kullanılan aletler belli imler taşımaktadır A kalfasına gösterdiğinde B bu im bulunan aleti getirir.

**16,17.** Renk örnekleri de dile dahil mi? Sözcük diline değil ama evet. (8)deki sözcükleri türlerine göre gruplamak sınıflama amacımıza ve eğilimimize bağlıdır.

**18,19.** (2) ve (8)in sadece emirlerden oluşması onu eksik kılmaz. (Kaç ev ya da cadde gerekir bir şehrin şehir olmaya başlaması için). Herhangi bir şeyden oluşan dil tasavvur edebiliriz: kimya sembolizmi, sorular ve evet-hayırlar... Bir dil tasavvur etmek bir yaşam biçimi tasavvur etmektir.

**19,20,21,22,23,24.** *Plaka!* hem bir sözcük hem bir tümce olabilir, eksiltili tümcemizdir bu yüzden. *Bana bir plaka getir!*in kısa hali, ve bu da onun uzun hali. Peki Plaka!yı kastedemez mi, nasıl birini kasteder? Bu dilde emir dilimizdeki 4 sözcüklük tümceye karşılık düşüyor ancak o dil bu söyleyişlere olanak tanımıyor. Birini ya da diğerini kastedebilir, bunun ayırdı farklı telaffuza bağlı da olmayabilir. A ile B arasındaki dil oyununda "beş plaka" duyurusu ile "beş plaka!" emri arasındaki fark nedir, ya da "şunu yapacaksın" ifadesinin kehanet değil emir olmasını sağlayan? Frege'nin her iddia içinde iddia edilen şeyin varsayımı vardır görüşü iddiayı "iddia ediliyor ki..." şeklinde yazma olasılığına dayanır. Ama iddiayı soru ve takiben olumlu cevap şeklinde yazabilirim. Bu ne anlama gelir iddia içinde soru olduğuna mı? Sayısız çeşit tümce vardır ve bunlar baştan bir kereliğine verilmiş şeyler değil her yeni dil oyunuyla ortaya çıkıp unutulan şeylerdir. Biçimlerin birbirine dönüştürülebilmesi olanağı farklı dil-oyunlarını birbirine yaklaştırmaz. (Tekbencilik?)

**26,27,28,29,30,31.** Dil öğreniminde nesnelere adlandırmak neye hazırlıktır? "Konuşmada ilişki kurabilmek için". Fakat ünlemleri düşünelim: Su! Kaç! Ah! İmdat! Güzel! Hayır! Hala *nesnelerin adlandırılışı* diyebilir miyiz? (2) ve (8)de bir şeye ne ad verildiği sorusu yok. Bunu çocuklar yaparlar "Bunun adı..." der bebeklerini adlandırırlar biz de "adı ne?" şeklinde sormak üzere eğitilmişizdir. Kişi, renk vs. adı işaret ederek tanımlanabilir, ancak *iki*yi iki fındıka işaret ederek tanımlarsak kastedilenin küme olduğunu varsayacaktır. Kişi için de ırk hatta yön kavranabilir. İşaret-ederek-tanımlama herhangi bir şekilde yorumlanabilir. "Bu sayıya *iki* denir" şeklinde, bu renge, uzunluğa şu denir vs. diyerek tanımlayabilir ve yanlış anlamaları önleyebiliriz. Fakat *renk* ne şekilde kavranır, son açıklama nedir? Açıklama karşıdakinin nasıl kavradığına bağlıdır. Yani sözcüğün oynadığı rol açıksa işaret-ederek-açıklama bunu açıklar. Adı sorabilmek için bir şeyler bilmek gerekli, ne bilmek? Satranç taşı şahı işaret edip "bu şahtır?" dersek kullanımını açıklamamışızdır, karşımızdaki oyunun kurallarını o son noktaya değin bilmektedir.

**32,33,34,35,36.** Augustinus çocuğun dil öğrenimini zaten bir dili olup, yabancı dili işaret-edilerek eşleştiren birine benzetir. İnsanın bir tanımı anlaması için herhangi bir dil oyununa hakim olması gerekmez sadece neye (biçime, renge vs.) işaret edildiğini anlaması gerekir. Ama nasıl yapar bunu? Örneğin biçime işaret ederken gözleriyle dış hatlarını izlese, karşıdaki yine de farklı yorumlayamaz mı? Bedenle karşılaşacağımızı umacağımız bir hareket eşlik etmiyorsa tinle karşılaşmayı bekleyebiliriz. Fakat buradaki renge değil biçime işaret etmek (kastetmek) yine de iskemleye değil masaya işaret etmekten farklıdır, belli bir karakteristiği vardır. Peki şaha oyun taşı olarak işaret edilmesinin karakteristiği ne olabilir?

**37,38,39,40,41,42.** Ad ile adlandırılanın ilişkisi etiketlemedir. Peki (8)deki *bu* ya da *şu* sözcüğü neyi adlandırır? En iyisi bir şeyi adlandırdığını söylememektir. Adlandırma bir sözcüğün nesneyle garip bir bağlantısıdır, bu sözcüğünü de nesneye söyler adeta hitap ederiz. "Nothung'un keskin bir ağzı var" tümcesinin, *Nothung* (özel ad) kılıcı bütün de olsa parçalanmış da olsa anlamı var. Nothung parçalandığında artık Nothung olmayacağından bu adın bir karşılığı yok demektir. Tümcede karşılıksız sözcük bulunduğundan tümce saçma olacak, halbuki anlamı var öyleyse Nothung'un yerini asıl adlar dediğimiz sözcükler almalı. Bir adın karşılığını taşıyıcısıyla karıştırmamak gerekir yoksa Bay N.N. öldüğünde, "Bay N.N. öldü" demenin bir anlamı olmazdı. (15)deki imli aletlerden N'nin kırıldığını varsayalım, A bu aleti gösterdiğinde B bir şey yapacaktır, kafasını sallaması kararlaştırılmış olsun, N emri, alet varolmasa bile dil oyununa dahil edilmiştir. Peki hiçbir zaman alet için kullanılmamış sözcüklerin de oyunda karşılığı var mıdır?

**43.** Bir sözcüğün *karşılığı* dildeki kullanımıdır. Ve bir adın *karşılığı* kimi zaman *taşıyıcısı*na işaret edilerek açıklanır.

**44,45.** Öyle bir dil oyunu düşünelim ki adlar sadece taşıyıcısının varlığında kulllanılabilsin, böylece işaret eden "bu" hiçbir zaman taşıyıcısız olmaz, karşılığı vardır. Ama bu sözcüğü ad yapmaz ki, adlar işaret ederek kullanılmaz, yalnızca açıklanırlar.

**46,47.**Socrates'in 'ilk öğeler'i (Theaitetos), Russell'ın 'individuals'ı Wittgenstein'ın 'nesneler'i (Tractatus). Bir ağacın, bir koltuğun görsel imgesi parçalardan mı oluşur, ve bu basit oluşturucu öğeler hangileridir? Tahta parçaları mı, atomlar moleküller mi?. Bu bileşikten ne anladığına bağlıdır.

**48.** Bir dil bir düzlem üzerinde renkli (Kırmızı, Yeşil, Beyaz, Siyah) karelerin birleşimlerini sergilemeye yarasın. İlk şekildeki sırayla birleşsin, "KKSYYYKBB" ikinci birleşimi betimler. Buradaki tümce kendisinie öğeler karmaşığının denk düştüğü adlar karmaşığıdır, öğeler basit midir? 4 öğe mi 9 öğe mi vardır, öğeler 4 mü 9 harften mi oluşur. Öğeler harf tipleri mi harfler mi? Yanlış anlaşılmalar önlenebildiği sürece hepsi bir.

    1 2 3     k k s
    4 5 6     y y y
    7 8 9     k b b

**49.** Adlandrıma betimlemeye hazırlıktır. Şey oyununun dışında bir ada bile sahpi değildir. Frege'nin sözcüğün yalnızca tümce bağlamı içinde bir anlamı olduğunu söylerken kastettiği budur.

**50.** Varoluş ya olmayış öğeler arasındaki bağlantıların olup olmamasıysa bir öğenin varoluşundan bahsetmet anlamsızdır. Şöyle deriz: Bir öğeye varoluş atfedemeyiz varolmasa ondan bahsedemezdik. Oysa dil oyunundaki şey temsil edilen şey değil bir temsil aracıdır, paradigmadır. Olması gerekli gibi görünen şey dile dahildir.

**51,53,54.**(48)deki dil oyununda kare renklerine K, S... sözcüklerinin denk düştükleri söylendi. Peki pratikte bu ne demektir? Karmaşıkları betimleyen birinin kırmızı karede K, siyah karede S diyeceğimi, ya yanlış sözlerse, hatanın kıstası nedir? Bu denk düşme bir çizelgede (dil-oyununun kuralının ifadesi) kayıtlı olsun, diğer durumlarda bellek ve çağrışıma düşen rolde. Bu kural bir yerde kayıtlı olabilir ya da başkaları seyredilerek çıkarılır. İzleyici hatayla, oyununun kuralı arasındakki farkı nasıl ayırt eder? Oyuncu davranışlarında bazı belirtiler bulunur, örnek dil sürçmesinin düzeltilmesi.

**55,56,57,58,59.**  Dildeki adların imledikleri tahrip edilmez olmalıdır. Taşıyıcı tahrip olsa da anlam kaybolmaz, yokluğunda karşılıksız kalınan şey dil oyunundaki paradigmadır. Bir şeyi anımsamak olanaklı ise kendisi tahrip edilmez olmalıdır mesela bir renk X ve Y'nin tepkimesinden oluşuyorsa, onu açık görürsek suçu belleğimizde ararız. Kırmızı bir şey tahrip edilebilirdir ama kırmızı tahrip edilemez. Kırmızı sözcüğünün varoluşu, kırmızı bir şeyin varoluşundan bağımsızdır. Kırmızı hiçbir şey ortada kalmadıysa ancak o zaman bu ad bizim için karşılığını yitirir, onunla belirli bir dil oyunu oynayamayız, paradigmanın kaybolmasıdır. X vardır bağlantısı dışındaki şeyler addır, kırmızı vardır denemez olmasa kırmızıdan bahsedilemezdi. *Adlar* salt gerçekliğin öğesi olan şeyleri imler. Tahrip edilmeyeni, tüm değişim içinde aynı kalanı.

- Bence burada değişim içinde aynı kalan yerine birbirlerine göre belli açıdan değişmeyen demek daha doğru belki.

**60.61,63,64.** "Süpürgem köşede duruyor" demek sap ve fırça birbirlerine göre belli konumda orada duruyorlar demektir. İlk tümcede gizli olanlar ikincide dile geliyor. **a** ve **b** birleşik ve çözümlenmiş için emirler olsun. Birisi ikinci daha çözümlenmiş tümceyi daha mı iyi anlar yani? Ve bunlar hangi durumlarda aynı şeyin iki farklı biçimidir? Ve çözümlenmiş haline sahip biri bir yönden yoksun değil midir. (48)deki dil oyunununda kareler tek tek renkleri değil de iki kareden olan dikdörtgenleri imlesin, renklere tek tek ad vermek yerine bu ikilileri ad veren insanlar düşünelim. Bu ne ölçüde çözümlemeye gerek duyar, ve çözümleme ne ölçüde bu oyunun yerine konabilir?

**65,66,67,68.** Dil dediklerimizin hepsinde ortak olan, hepsi için aynı sözcüğü kullanmamıza yol açan tek bir şey bulunmuyor, aksine bunlar birbirleriyle çeşitli şekillerde akrabalar. Oyunları gözönüne alırsak bazı oyunlar içinde akrabalıklar olacak, öteki oyunlarlaysa başka akrabalıklar. Sonuçta birbiriyle kesişen ve üst üste binene karmaşık bir benzerlikler ağı (Ailevi benzerlikler). Otun ya da sayı kavramları için sınırlı bir alan için kullanabilirim aynı zamanda kapanmamış olarak da kullanabilirim. Belirlenmiş bir sınır yoktur, bu yüzden sınır çekebilirim.

**68,69,70,71.** Oyunlar için de kurallar vardır ancak her yandan kurallarla çevrilmiş değildir. Birine oyun kavramı nasıl açıklanır? Benzerleri yoluyla mı? Özel bir amaç için sınırlar çekebiliriz. 1 adım'ın 75 cm'ye eşit kabul edilmesi onu *sağın* bir uzunluk ölçüsü kılar. Oyun kavramının kenarları bulanıktır ve bulanık bir kavram kavram mıdır? Bazen ihtiyaç olan net olmayan bir kavram değil midir? Biri bana bir oyun göster dese ve ben de göstersem, kastettiğim bu değildi dese kastetmemenin aklından geçmiş olması mı gerekir. Birine oyuna şöyle açıklarız örnekler verir ve belli anlamlarda anlaşılmasını isteriz. Örnekleme daha iyisi bulunamadığından kullanılan daha dolaylı bir açıklama aracı değildir, çünkü yanlış anlaşılma her genel açıklama için geçerli olabilir.

- Buraya kadar anladığım Wittgenstein genel açıklamayla çözümlenmiş açıklamanın birebir örtüşmeyeceğini, çözümlemenin ister örneklemeyle ortak bir referans bulmak için ister bütünün parçaları tarif edilerek yapılsın, çözümlenmiş açıklamanın ilk açıklamaya denk düşeceği bir bağlam olduğu ve bunun da şartlara bağlı olduğunu ifade ediyor.

**72,73,74.** *Ortak olanı görmek.* Rengarenk çeşitli resimlerdeki ortak renk, bir rengin farklı tonlarını gösterip renk işaret etmek, ya da aynı renk ortak nesnelerden tek bir rengi göstermek. Rengin tonlarında ortak olan örneği hangisidir, ya da bir örnek dörtgen mi olmalıdır, ya da düzensiz. Peki ortak olan bu şekilde algılanamaz mı? Örneğin küpün şematik çizimi iki eşkenar dötgenle kare ya da küp olarak algılanabilir.

**75,76,77.** Oyunun ne olduğunu bilmek ne, bilip de söyleyememek ne demektir? Oyuna bir tanım getirilse bu zihnimdekiyle aynı mı olur? Biri kesin bir sınır çekecek olsa bunu her zaman zihnimde çektiğim sınır kabul edemezdim. Öyleyse onun kavramı benimkiyle aynı değil ama akraba ve bu farklılık kadar inkar edilemez bir şey. Açık resmin bulanık resme benzerlik derecesi ikincisinin net olmayış derecesine bağlıdır. Her şey uyar ve hiçbir şey uymaz.

- Gezegen tanımı. Pluto.

**79,80,81,82.** "Musa varolmamıştır" sözü İsrailoğullarının önderi yoktu, ya da Musa değildi, ya da İncil'de anlatılanları gerçekleştirmiş kimse yoktu vs. anlamlarına gelebilir. Russell'a göre Musa'yı betimlediğimiz şekle göre "Musa varolmuştur" tümcesi farklı bir anlam kazanır. Ama Musa'dan bahsettiğimde bu betimlemelerden herhangi birini Musa yerine koymaya hazır mıyımdır? Ve bunlardan bir kısmı yanlış çıksa (ne kadarı?) tümceme yanlış demeye hazır mı olacağım. (Bilimsel tanımların dalgalanışı: Bugün A görüngüsünün deneyimle sabit eşlik görünümü sayılan şey, yarın A'nın tanımını yapmakta kullanılacaktır.) Şurada bir koltuk duruyor, diyorum. Peki kaybolursa, yanılsama mıydı, yeniden görünürse kayboluşu mu yanılsama. Koltuk sözcüğünü kullanırken bunların eksikliğini duyar mıyız? Bizi bir tümceyi telaffuz eden ve onu kasteden ya da anlayan birinin belirli kurallara bağlı bir hesaplama yaptığını düşünmeye yöneletebilecek olan şey nedir? Neye 'kendisi uyarınca hareket ettiği kural' derim?

**83,84,85,86.** Bir top oyunu oynansın, belli kurallar mı olmalı yoksa süreç içinde kurallar oluşturuluyor olamaz mı? Her yandan kurallarla sınırlandırılmış değildir, ancak herkes aynı kuralların kesinkez tanımlanmış olmasına ihtiyaç duymak zorunda değil. Kural yol gösteren bir levha gibi durur, ve bazen şüpheye yer bırakır bazen bırakmaz. 2'deki oyunu düşünelim ve imler bir çizelgede parmak yatay şekilde takip ettirilerek eşleştiriliyor olsun. Fakat çizelge okumanın farklı türleri -mesela çarpraz- işin içine katılırsa yeni bir kural eklenmiş olur. Fakat ilk çizelge bu kural olmadan eksik miydi?

**87.** Bir açıklama yanlış bir açıklamadan kaçınmak için bir açıklamaya ihtiyaç duymadığı sürece bir açıklamaya ihtiyaç duymaz, son açıklama olmadığı halde -ki böyle bir açıklama yoktur da- ortaya çıkabilecek her yanlış anlaşılmayı ortadan kaldırsın.

**88.** "Sağın olmayan" açıklama işe yaramaz değildir, kaldı ki hangi açıklamaya "sağın" diyebiliriz ki, tebeşirli çizilmiş alana mı, ama çizginin kalınlığı da var, nereye dahil. Sağın olmayan hedefine daha sağın kadar ulaşamamaktadır, fakat öngörülmüş tek bir sağınlık ideali yoktur.

**89,90.** Mantıkla zaten gözümüzün önünde duran bir şeyi anlamak isteriz, çünkü onu bilmiyor gibiyizdir.

> Zaman nedir o halde? Kimse bana sormadığında biliyorum. Ama soran birine açıklamak istediğimde bilmiyorum.
>
> Augustinus, İtiraflar, 11/14

**91,92,97.**  Görüngülerin içini görmek zorundaymışız hissiyatına kapılırız, ama soruşturmamız görüngülere değil olanaklarına yöneliktir. Bu yüzden bizimki gramere ilişkin bir incelemedir.  Ve bu inceleme sorunumuza yanlış anlamaları ortadan kaldırarak ışık tutar. Ama dil biçimlerimizin son ışık tutan bir çözümlemesi, tek bir biçimi varmış biz de devamlı sağınlık kazandırmaya çalışıyormuşuz, amacımız buymuş gibi görünebilir. Dilin, tümcenin, düşünmenin özünü anlamaya çalışıyorsak hedef bu değildir. Özü, mantık, bir düzen temsil eder, dünyanın *a priori* düzenini, dünya ve düşüncede ortak olması gereken olanakların düzenini, deneyimden önce gelen onunla süren ve üzerine deneyimsel bir bulanıklık yapışmayan. Fakat şimdi de soruşturmanın dilin eşsiz özünü kavramaya çalıştığı yanılgısı içindeyiz.

**98.** Her tümcenin olduğu halde düzeni yerindedir, bir ideale ulaşmaya çalışmayız. Anlamın olduğu yerde en muğlak tümce bile düzeni barındırıyor olmalıdır, anlamı şunu ya da bunu açık bırakabilir ama belirli bir anlamı olmalıdır. Belirsiz anlam hiç de anlam değildir, kesin olmayan sınırın sınır olmaması gibi.

**95,100,101,102,103,106,107.** "Düşünme benzersiz bir şey olmalı" ama insan olmayan şeyi düşünebilir. İdealin ne olduğunu anlamadığımız halde gerçeklikte bulunması gerektiğine inanıyoruz. Mantığın tümce yapısının kuralları bize arkaplanda gizlenmiş bir şey gibi görünür. Düşüncelerimizde ideal sarsılmaz bir yer tutmuştur, dışarısı yoktur, hep geri dönmek zorundasındır. Elimizdeki araçlarla asla betimleyemeyeceğimiz en uç detayları betimlememiz gerekirmiş gibi bir açmazdan ayrılmamız gerekir. Gerçek dili ne denli dikkatle incelersek, talebimizle -mantığın kristal saflığı- arasındaki çatışma o denli şiddetlenir. Sürtünmenin olmadığı yüzeye vardık, işte bu yüzden yürüyemiyoruz.

**108,109,110.** Tümce, dil dediklerimiz zihnimizde canlandırdığımız bir biçimsel birlik değil de birbirleriyle az çok akrabalıkları bulunan bir yapıların oluşturduğu bir aile. Peki mantık? Kristalsi saflığı hakkındaki önyargımız gevşiyor. (Düşünmenin eter olarak kavranışı) İncelemelerde varsayımsal bir şey bulunmamalı açıklamanın yerini betimleme almalı. "Dil (ya da düşünme) benzersiz bir şeydir." bunun gramere ilişkin yanılsamalardan doğan bir batıl inanç (yanılgı değil) olduğu ortaya çıkıyor.

**117,120,121.** Karşılık şartlara bağlıdır sözcüğün her kullanımında taşıdığı bir örtü değildir. Aslolanın sözcük değil karşılığı olduğu söylenir, ve sözcükten farklıysa da yine o türden bir şeyle düşünülür. Anlayamamızın ana kaynaklarından biri sözcüklerimizin kullanımını bir bakışta görmüyor oluşumuzdur, gramerimiz bir bakışta görünürlükten yoksundur.

**124,125,126.** Felsefe dilin gerçek kullanımına hiçbir şekilde el sürmemelidir, sonuçta sadece betimleyebilir kullanımı. Felsefenin işi çelişkiyi mantıksal-matematiksel bir keşifle çözmek değil, matematiğin bizi huzursuz eden durumunu, çelişkinin çözümden önceki durumunu bir bakışta görünür kılmaktır. Temel olgu oyun içinde kurallar saptayıp izlediğimizde işler istediğimiz gibi gitmediğinde kuralların ayağımıza dolaşmasıdır. Bir bakışta görmek istediğimiz bu. Çelişki olduğunda, "ben böyle kastetmemiştim" deriz. Felsefi sorun, çelişkinin sivil dünyadaki konumu. Felsefe her şeyi ortaya koyar, hiçbir şeyi açıklamaz, sonuç çıkarmaz. Açıklanacak bir şey kalmaz.

**127** Filozofun işi anımsatmaları belli bir amaca yönelik olarak biraraya getirmektir. Dil oyunlarımız benzerlik benzemezlik yoluyla ışık tutmak için karşılaştırma nesneleri olarak vardırlar. Haksızlıktan ya da boşluktan kaçınmanın tek yolu, modeli ne ise o olarak karşılaştıma nesnesi, cetvel olarak ortaya koymaktır, gerçekliğin denk düşmesi gereken bir önyargı olarak değil.

**132.** Dilin kullanımınına ilişkin bilgimizi belirli bir amaca yönelik düzene, asıl düzene değil, pek çok düzenden birine sokmak istiyoruz. Dil biçimlerini kolayca gözden kaçırmamıza neden olan ayrımları öne çıkaracağız. Ulaşmaya çalıştığımız tam bir açıklık. Asıl keşif felsefe yapmayı istediğim zaman kesebilmemi sağlayan keşiftir.

**134.** Şu tümceyi inceleyelim "Bu, böyle böyledir" bunun tümcenin genel biçimi olduğunu nasıl söylerim? Herhangi bir beyanın yerini tutan tümce-şeması olarak kullanılır. Yerine başka değişkenler kullanılabilir. Bir tümce olmasına rağmen sadece tümce değişkeni olarak kullanımı vardır, gerçeklikle uyuşup uyuşmadığını söylemek saçmadır. Bu tümce şunu ortaya koyar tümce kavramımızın bir özelliği *tümce-tınısı*dır.

**135.** Tümce kavramına oyun kavramına sahip olduğumuz ölçüde sahibiz. Tümcenin ne olduğu sorulduğunda örnekler veririz. Tümceye doğru ya da yanlış sadece tümce dediğimiz şeylere yüklem olarak kullanılabilir. Tümce doğruluk kavramına takılmaz. Ne olduğu tümce yapılış kurallarıyla, im'in dil oyunundaki kullanımı tarafından belirlenir. Doğru ya da yanlış oluşturucu parça olabilir. Tümceye dahildir ama ona uymaz.
                                                                                              b
**138.** Sözcüğün karşılığı kullanımından ayrıdır. "Küp" sözcüğünü söylediğimde neye karşılık geldiğini bilirim. Anladığım sanısına kapılıp anlamadığımı farkettiğim olmaz mı? Ama anladığımda tüm kullanımı aklımdan geçebilir mi? Evet ama aklımdan geçenin kullanımla uyuşması olası mıdır. Aklımdan geçen bir resimse küp için bir üçgen prizma bir izdüşüm yöntemiyle denk düşmez mi? Küp resminin bizi belli bir uygulamaya zorladığı inancımız aklımıza tek bir durumdan başkasının gelmemesinden ibaretti. Sözcüğü işittiğimizde aklımızdan aynı şey geçip uygulanışı yine de farklı olabilir. İki durumda aynı karşılığa mı sahiptir? Hayır.

**143** Şöyle bir dil oyunu olsun. A'nın emri ile B belirli bir oluşturma kuralı uyarınca im dizileri yazmak durumunda. İlki onluk sistemdeki doğal sayılar dizisi olsun. Öğrenci 0'dan 9'a kadar bizi tatmin edecek şekilde yazmış olsun bunu kaç basamak devam ettirdiğinde sistemi anlamış olur. Sistemi kapmak şu ya da bu sayıya kadar devam ettirmekten ibaret olamaz, bu anlamanın uygulanışıdır yalnızca. Uygulama anlayışın bir kıstasıdır.

**148.** Bilme neden oluşur. Uygulamayı ne zaman biliyorsundur? Gece gündüz, daima. Arkasında yatan formülü anladığında? Formül aklıma gelmiş olsun hangi durumda, koşullarda arkasını biliyorum deriz? Yazılı olanı sese dönüştürme ya da dikteyi yazıya dönüştürme anlamında 'okuma'yı ele alalım. Yeni okumayı söken anlamları kimi zaman cümleden çıkaran biriyle, tecrübeli belki aklı başka işle meşgul okuyucunun zihninden aynı şeyler geçmez. Önemli olan yazı-im

...to be continued. (sanırım hayır)






 
